1, 1‚78

,10-

amor. 4‚7 per te in te per? — Nunc vero differentias illas ad obrussam exigamus, ut videamus,
num rectam de his cod. G scripturis Rossbergius pronuntiaverit sententiam.
Primum igitur, quem commemoravi, locum Ι, 1,78 sic tradunt codices

G (Par.) Despiciam dites despiciamque famem. >

AV Dites despiciam „
Quo loco cod. G sequendum esse iam dudum inter viros doctos constat. Ac Baehrensio
quidem permirum illud accidit, quod, cum olim1) dites despiciam Tibulli consuetudini magis
respondere temere contendisset atque nullo adlato argumento, postea2) despiciam dites magis
esse ex usu Tibulliano recte ut statueret cum aliis, his adductus est exemplis

I, 482 Deficiunt artes deficiuntque doli.

ΙΙ, 5,105 Pace tua pereant arcus pereantque saqittae

11, 6,9 Castra peto valeatque Venus valeantque puellae.
Quibus locis hos addo consimiles

I, 264 Candidior semper candidiorque veni

ΙΙ, 5,100 Cespitibus ‘mensas cespitibusque torum.
His exemplis perspicuum est talibus in repetitionibus poetam certam sibi imposuisse regu-
lam, qua eadem verba in uno eodemque versu bis posita non proxime sese exciperent, sed
alterum ab altero uno vocabulo dirimeretur. 3) Admodum autem falsus est Dissenius, cum dicit4)
„in huius modi rebus non consuetudinem quandam valere, sed sententia cuiusque loci quid
postulet videndum esse, unde liqueat hoc loco necessario verbum primum locum occupare debere.“
Namque primum non video, quomodo sensus mutaretur aut infringeretur, si dites in versus
initio positum esset; deinde autem vel plurimum consuetudini tribuendum esse ex eo patet,
quod non modo usquequaque constans est ille usus dicendi, sed etiam consulto atque dedita “
opera poetam rationem illam verborum conlocandorum amplexum esse certissimo potest demon-
strari argumento. Ubicunque enim poetae per metrum licebat utramque adhibere verborum
posituram, velut I, 4‚82; Ι, 7,64; ΙΙ, 5,1ΟΟ semper eam selegit, qualem hoc loco praebet cod. G.
Accedit, quod despiciam dites metrica re magis comprobatum namque in initio pentametri
dactylus spondeo sequente multo frequentius et elegantius conlocatur quam spondeus dactylo
sequente, praesertim cum, ut hoc loco, ipse hexameter, qui antecedit, a dactylo initium capiat. 5)

Huic loco adicio I, 8,9, ubi legimus in

G (Par.) Qui d tibi nunc p r 0 d est m ο l l es coluisse capillos
Η
AV ,‚ ,‚ „ molles prodest coluisse capillos

Quo loco cod. G rectum atque genuinum exffieffi-ordinem verborum a superioribus edi-

tioribus prorsus neglectum iterum ex Tibulli consuetudine - quoniam neque sensus neque
metrum ullam ansam dat diiudicandi -— satis magna cum probalitate demonstrari potest. Cum
igitur hoc loco conlocationes verborum ita inter se differant, ut in codd. AV per chiasmum,
quem vocant, posita sint verba, altera autem in positura verborum chiasmus non extet, circum·
spiciendum erit, utram in similium verborum iunctura poeta magis adamaverit rationem conlo—

 

1) Tibullische Blatter p. 62.

2) prol. p. 14.

⁸) cf. infra p. 35 sub num. 111.

4) comment. p. 29.

⁶) cf. L. Mueller de re metrica p. 145, Drobisch in act. societat. saxon. Lips. a. 1871 vol. XXIII,
p. 1 sqq„ ubi vid. p. 12.

