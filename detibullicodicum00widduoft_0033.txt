-31—

Baehrensius falsus est, quod codicem G interpolationum expertem esse et principatum
tenete iudicat, codices AV per interpolationes corruptos censet, ita ut etiam iis locis
codicem G sequatur, quibus ille seu per neglegentiam corruptus est, seu interpolationis signa
quasi aperta fronte prae se fert. Recte tamen multis locis codicis G scripturas in textum
recepit. Α ·

Itaque hanc inter duas fa2milias codicum intercedere rationem statuendum
videtur: .

Codex G boni quidem est stirpis multisque locis, ubi altera familia per librariorum negle-
gentiam corrupta est, veras servavit scripturas; sed primum sat neglegenter descriptus est;
deinde haud paucis locis diversas ob causas expertus est manum interpolatricem.

Codices AV quamquam multo deterioris sunt originis, tamen nusquam interpolationis
praebent suspicionem, sed per librarios indoctos maxima cum verecundia depicti sunt, quade re
iis locis, ubi cod. G aut per neglegentiam aut per interpolationem deformatus est, rectas ex-.
hibent scripturas.

. Videmus igitur suas utramque familiam bonas malasque habere lectiones neque esse, cur

alteram prae altera extollamus.
'Quibus expositis in diversis testimoniis diiudicandis haec ratio mihi videtur

. instituenda esse:

Ubicunque ita inter se dissentiunt duae codicum familiae, ut per se utriusque ferri possit
scriptura, calculis ex unoquoque loco petitis discernere debemus, utra lectio genuina sit. Semper
autem primaria erit quaestio, num codicis G scriptura interpolationis moveat suspicionem, cuius
iis loeis habemus fere indicium, ubi altera lectio ex altera per simplicem librarii errorem pro-
fecta esse nequit3 tum codd. AV sequamur necesse est. Sin autem codicis G scriptura per se
praeferenda est neque ullam prae se fert interpolationis speciem, haec antiquitus tradita atque
recta iudicanda est.

