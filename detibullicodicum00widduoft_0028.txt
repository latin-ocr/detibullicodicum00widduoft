Deversibus
Ι, 4,33.34

—26-

corrector potuerit excitari3 ex sexcentis, quae extant, exemplis haec attulisse sufficiat: propert.
I, 14,15; V, 5‚59.65; V, 2,53 (cf. V, 1‚89 dioei e90)3 Ovid. Am. ΙΙ, 2,47; ΙΙ, 12,25; ΙΠ, 4,13, Art.
am. ΙΙΙ, 487; Remed. 1013 Trist. V, 8,11. Hac autem ex constanti consuetudine dicendi nonne patere
videtur Tibullum ipsum vidi eqo scripsisse? non igitur offensioni esse debet, quod in ea lectione,
quam antiquiorem esse iudicavimus, 690 illud deest‘? Quam ad rem enucleandam versus 33
et 34 oportet accuratius percenseamus .
Atque iam dudum vocabulum iam viris doctis scrupulum iniecit. 1) Vulpio enim iam cum
iuvenem coniungenti et interpretanti antea, modo iuvenem recte contradicit Wunderlichius iam
iuvenem non nisi appositionis loco dici posse; latinum esse: vidi Caesarem iam iuvenem, non
vero: vidi iam iuvenem; deinde autem iam pro antea, modo usurpatum esse exemplis non posse
demonstrari. Iam autem cum vidi coniunctum non perspicio, quem aptum huic loco exhibeat sen-
sum, et recte dicit Ritschelius 2) iam intolerabiliter esse languidum. Bene sane res sese haberet, si
cum Ritschelio scriberetur olim, quamquam haud ita facile possit explicari, quomodo olim in iam
abierit. Porro in enuntiatione premeret cum serior aetas obiectum desideratur, quo omisso haec
verba, si grammaticam rem spectamus, non habent, quo referantur3 itaque Heynius coniecturam
quandam laudat premeret quem. Sic autem si scribamus, recte dicit Wunderlichius modus verbi
premeret non esse unde pendeat. Verba autem urqere, premere, instare omisso casu, quem regunt,
exquisite poni nescio, unde Wunderlichius habeat, quoniam neque ipse huius usus attulit exempla
neque mihi talia contigit invenire. Iam, quod ad sensum attinet, audiamus Dissenium 3) interpre-
tantem: „iuvenem h. l. intelleges in'fine iuventutis constitutum, ut docent adiecta verba: pre-
meret cum serior aetas h. e. instaret. Pertinet autem ex usu Romano, ut constat, iuniorum
aetas usque ad sexagesimum sextum annum, unde serior aetas sequitur.“ Haec omnia
optime sese haberent, dummodo Dissenius exemplis adlatis nobis persuasisset premere idem

. significare quod instare. Immo vero, si quem premit senectus, tum non instat, sed revera

adest (cf. v. 31 infirmae venere ubi fata senectae), et omnino notissima est translatio, qua
senectus cum onere gravi comparatur. Iam autem, quaer0, qui tandem fieri potest, ut iuvenis
is nominetur, quem serior aetas (i. e. senectus) premat‘? Perspicuum quidem est, praesertim
cum versus Ι, 2, 91.92 in comparationem vocemus, totum distichon hunc sensum exprimere
velle: Quem olim iuvenem vidi contemptorem amoris, eundem vidi senem maerentem e. q. s.
Hunc autem sensum quandoquidem νν. 33 et 34 tam inconditis declarant verbis neque carent
offensionibus ad sermonem pertinentibus, totum distichon profectum mihi videtur ex officina
interpolatoris cuiusdam, qui hoc loco versus illos Ι, 2, 9192 recordatus huic sententiarum nexui
immiscuit atque accomodavit. Accedit, quod illud distichon non solum facillime potest desiderari,
sed etiam sententiarum nexum turbat atque interrumpit. Priapus enim adhortans, ut aetate
florenti amori indulgeatur, omnium rerum commutationem exemplis illustrat, qua in re certus
ordo orationis atque progressus vix quemquam poterit effugere. Ac primum quidem exemplum
(vv. 2930) ex natura inanima, ex animalibus alterum (vv. 3132) petit, tum (VV. 3536) a ser-
pente, cui crudeles divi annos exuere permiserint, aptissimum facit transitum ad form am
humanam, cui non ullam4) fata dedere moram. Denique ipsos ad deos progreditur, Bacchum
et Phoebum, quibus solis aeterna est . . . iuventa. Hanc autem ordinatam progressionem
atque gradationem a minore factam ad maius versus illos molestissime delere in propatulo est.

¹) cf. Heyne-Wunderl. observ. p. 92.

2) cf. opusc. III, p. 632.

³) comment. p. 96.

⁴) ineptam esse non illam lectionem (AV) bene demonstrat Vossius p. 194.

