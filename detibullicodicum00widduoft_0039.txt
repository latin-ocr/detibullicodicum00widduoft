-37-

No. V) ad pag. 24.

Figura anaphorae vv, ΙΙ, 62324 interrupta prima est causa, cur Guilelmo Fischero con-
cedam hoc distichon interpolatum esse. Sed accedunt alia eaque gravissima. Versatur poeta
in spei vi celebranda, quae plurimum valeat in rebus humanis. Iam videamus, quanam ratione
poeta argumentetur. Ac primum, quod adfert, exemplum (vx. 2122) ex rustica vita petitum
est, qua <nulla est laborum plenior magisque incertis casibus et ancipiti eventui subiecta. Terrae
enim, quamquam mendax esse potest, agricola semina credit incertus, utrum ager ea neget an
reddat3 attamen sperat maqno faenore solum redditurum esse semina. Porro (vv, 2526) servum
non modo per se laboriosum opus subire coactum, sed etiam inter opus valida compede vinctum
adeo spes recreat relevatque, ut huius miserae condicionis prorsus oblitus ne a canendo
quidem desistere possit. Vides igitur exemplis quam gravissimis adhibitis atque in utroque
disticho gradatione instituta ingentem vim spei clarissime illustrari. His autern distichis ita
comparatis inepte interpositi sunt

vv. 2324 Haec laqueo volucres, haec captat arundine pisces,

Cum tenues hamos abdidit ante cibus.
Cum enim illorum distichorum pentametri quasi cumulum contineant gradationis atque id ipsum
efferant, quo maxime spei vis depingatur, hoc pentametro docemur, quo modo pisces capiantur,
id quod tum demum fieri possit, cum antea cibus hamos abdiderit. Quem tandem ad finem
hoc omnino dicitur, quo nil potest esse ineptius! Quid hoc ad spei vim illustrandam? Dissenius ¹)
quidem hoc addi putat „ut intellegas, quam tenuis spes sit.“ Sed nonne hoc ipsum toti argu-
mentationi, in qua poeta versatur, adversa fronte repugnat‘? Neque enim demonstraturus est
poeta, quam spes sit tenuis, sed quam sit fortis atque valida quamvis rebus adversis. Accedit
offensiogravissima. Cum enim in hexametro (v, 23) de aucupio pariter ac de piscatione dicatur,
pentametri verba solorum piscium pertinent ad captationem 3 hamis nempe volucres capi non
solent. — Quibus expositis dubium esse nequit, quin hi versus ab interpolatore quodam crassa
Minerva inserti sint. Desumpsit autem eos de armine idem argumentum continente, quod
legimus in antholog. lat. No. 415 (ed. Riese). Quo in carmine cum invenisset interpolator hos
versus (2021) Captivus duras -ilca s ante catenas
Perfert et victus vincer’e posse putat.
et v. 51 Sperat, qui curvo sulcos perrumpit aratro.

qui similes sunt Tibulli vv. 2526 et 2021, a se impetrare non potuit, hos quoque versus (5354)

Spes hamis pisces, laqueo captare volucres

Erudit.
huic elegiae Tibullianae ne inculcaret.

NB. Sero per indices coynovi Rothsteinum et Leonhardum item de Tibulli codicibus dis-
putasse, quorum virorum doctorum dissertationes mihi adhuc non sunt praesto.

 

¹) comment. p. 307

