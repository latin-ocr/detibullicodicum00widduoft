-4-

latis subsidiis illis pretiosissimis F. et Fris. (cf. e. g. paneg. Messal. 205 celerem F fato GAV,
Sulpic. epist. 3, 2 iam licet F non sinet GAV)‚ tamen ipsos multo praestare libris a Lach-
manno adhibitis vel inde perspicuum est, quod versus nonnulli (Ι, 2, 26; 11, 3, 16; 11, 3, 78;
Lygd. 4‚65), quos ab Italis illis notissimis Seneca Aurispa Pontano suppositicios esse diserta con-
firmant testimonia, desunt in Baehrensianis, in Lachmannianis codicibus traduntur. Neque
vero multas lectiones antea ob Italorum interpolationes dubias nunc non constat antiquitus
esse traditas, velut Puccii emendationes plurimas in propatulo est ipso ex cod. G desumptas
esse.¹) Porro Baehrensiani libri in duas discedunt familias, quarum alteram (x) cod. G. et,
quae eiusdem sunt stirpis, excerpta Parisina‚2) alteram (y) codd. A et V repraesentant.3) Quibus
e codicibus, qui ad unum eundemque recurrunt archetypum (O), omnes fluxerunt recentiores (ς),
ita ut horum lectiones ab illorum testimoniis diversae non antiquitus traditae, sed ab Italis
excogitatae sint putandae, quibus nec maior nec minor fides habere liceat, quam quibuslibet
a nostratibus prolatis coniecturis. Quibusnam autem cognationis gradibus ipse archetypus a
fragmento Cuiaciano et ab excerptis Frisingensibus contingatur, certi quicquam sciri nequit.
Haec omnia a Baehrensio plane pleneque exposita extra dubitationis aleam posita sunt.

Aliter autem res se habet, si quaerimuS, quae ratio intercedat inter duas illas codd.
familias G (Par.) et AV, utra in tot tamque gravibus testimoniorum discrepantiis alterutri sit
praeferenda. Ac Baehrensius quidem cod. G. palmam dat, utpote qui ex vetusto exemplari
(saecl. X vel XI) fidelissime exaratus nulli interpolationis obnoxius sit suspicioni,4) cum is, unde
codd. AV deducti sint, codex (saecl. XII vel XIII) saepe librarii interpolationes expertus sit, 5)
quade re sine arrogantiae periculo se putat posse contendere inde a Scaligeri editione non
maius emolumentum redundasse in crisin Tibullianam quam reciperato a se libro Guelferby-
tano.⁶) Itaque hanc tractandi viam atque rationem censet instituendam esse: „Ubi G et AV
inter se dissentiunt, his fere diffidendum, ab illo autem nisi ob causas gravissimas non rece-
dendum illiusque scripturas pro germanis communis utrique archetypi lectionibus habendas
esse.“7) Huic a Baehrensio de cod. G prolato iudicio adstipulatus est K. P. Schulzius, qui
editionem Baehrensianam recensuit in ephemeride, quae dicitur „zeitschrift fiir das Gym-
nasialwesen“ a. 1878, ubi vid. p. 664. At vero hac de re prorsus in contrariam disputavit
partem Conradus Rossbergius, qui in annal. philol. a. 1879 editis pagg. 71-79 codicem G
tanquam interpolationibus egregie depravatum propriam atque peculiarem auctoritatem sibi
vindicare negavit, codd. autem AV, quippe qui fidelissime propagati ne minimam quidem inter-
polationis prae se ferrent speciem, solos pro fundamento critico habendos esse periclitatus est
demonstrare. Contendit enim librarium, qui codicis G (et exc. Par.) exaraverit parentem, pro ar-
bitrio textum constituisse interpolationumque mole deformasse seu merae suae indulgentem mutandi
lubidini seu aperta exemplaris sui menda pro virili parte emendare studentem. Quas interpolationes
usque adeo in cod. G grassatas esse censet, ut et iis locis, quibus utriusque familiae lectiones suapte
natura ferri possent, cod. G potius quam codd. AV testimonia in suspicionem vocanda essent.⁸) Quid
quod Rossbergius statuit, ubicunque cod. G negari nequeat anteponendum esse codd. AV — cuius

 

¹) cf. proleg. p. 11.

²) cf. prol. p. 11, 14 sqq.

³) cf. stemma a Baehrensio depictum p. 18.
⁴) prol. p. 15.

⁵) prol. p. 17.

⁶) prol. p. 16.

⁷) prol. p. 17.

¹⁵) cf. p. 75.

