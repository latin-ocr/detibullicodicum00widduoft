11, 4,10

paneg. 40

de Sul p.et
Cer.a.4‚‘16

paneg. 40
paneg.200

1, aea

—43-

ΙΙ, 4,10 in G Naufraqa quam (sc. cautem) vasti tunderet unda maris
V 22 '2 vitrei ’7 2² 95
A adiectivum prorsus omittit. Atque vastus non modo, omnino usitatissimum est maris epi-
theton (cf. e. g. I, 7,19; Lygd. 4,85), sed etiam hoc ipso loco, ubi de turbato dicitur mari soli-
tariam cautem expositam circumstrepente, aptissime adhibitum, vitreus a Rossbergio inepte
praelatum hoc a sententiarum nexu alienissimum esse non est quod moneam.

Deinde quod paneg. 40 et fragm. Cuiacianum et cod. G tradunt hic aut hic tibi, AV hic
aut tibi minime cum Rossbergio statuemus cod. G lectionem per interpolatorem recte suppletam
esse, sed nobis ille consensus vel gravissimo erit documento cod. G archetypi ipsius rectam
servare scripturam. Idem iudicandum est de ceteris locis; nam etiam de Sulp. et Cerinth. am.
4,16 nil est, cur cod. G lectionem probabilissimam nos reiciamus et cum Rossbergio scribamus
hanc. ‘Communis autem archetypi lectiones cod. G his locis praebere satis magna cum verisi-
militudine ex eo potest demonstrari, quod omissiones codd. AV, quomodo ex=:illis ortae sint,
facile possumus cognoscere. Sic paneg. 40 hic aut tibi per solemnem librariorum errorem, quae
haplographia dicitur, profectum est ex hic aut hic tibi. Deinde paneg. 200, ubi in AV nec
omittitur, facile oculi aberrare potuerunt a n(ec) ad vocis insequentis primam litteram similem
Ιννι(οιῖῑενη). Deinde, quomodo Ι, 9,69 ista (AV) ortum sit ex ista haec (G), simplici ratione ex-
plicatur, si cum Lachmann01) statuimus, olim hoc loco scriptum fuisse, istaec. Restant igitur ’
duo loci, scil. ΙΙ, 6,4Ο (vasti) et de Sulp. et Cer. am. 4‚16 (nos), quibus ommissionem per negle-
gentiam factam esse statui nequit. Hic autem ipsa traditionis natura ansam dat rei enodandae·
Cum enim his locis in codd. AV spatium vacuum extet, non sine aliqua verisimilitudinis specie
ponere poterimus librarios id, quod in exemplari suo scriptum fuerit, fortasse propter litterarum
ductus evanidos vel nescioquam ob aliam causam legere nequisse ideoque vocabula omisisse.
Vitrei autem illud librarius cod. V seu legere sibi videbatur, seu ex alio libro desumpsit.

Sed haec hactenus de codicis G praestantia, qui quin ex bono deductus sit fonte, iam non
poterimus dubitare. Quid ergo‘? Amplectemurne a Baehrensio illam de codice G prolatam sen-
tentiam cod. G nulli interpolationis suspicioni obnoxium principatum tenere‘? Minime! Iamque
ad eam disputationis nostrae pervenimus partem, ubi, quid decodicibus AV statuen-
dum sit, iudicium erit ferendum.

Caput II.
χΒΘ codicum AV fide atque auctoritate.

Ac primum quidem recte dicit Rossbergius codd. AV exaratos esse per librarios indoctos
atque stultos, qui, quaecunque in exemplari suo invenerint, optima fide propagaverint neque
veriti sint mera verborum monstra atque portenta describere, ita ut horum codicum textus de
interpolationibus non sit suspectus. Nec non concedo Rossbergio cod. G haud paucis locis
interpolatum esse, ubi codd.AV rectas exhibeant scripturas. Admodum autem vitu-
perandus est Rossbergius‚ quod etiam tales locos, qui per meram neglegentiam sese clament
corruptos esse, vel quos cur mutaverit librarius ne intellegi quidem possit, pro interpolatis habet,

 

 

¹) ad Lucret. p. 267.

